Broccoli gratinati alla Raffo
===========

Ingredienti

- 1 broccolo di circa 600 gr
- formaggio grattugiato misto (parmigiano e pecorino)
- pangrattato
- burro
- sale
- 100 ml latte
- noce moscata

Preparazione

Tagliate i broccoli separando le cimette e metterli a bagno.
Sbollentateli per 5 minuti in acqua salata (oppure, come meglio sarebbe per non perdere vitamine e minerali , cuoceteli a vapore).
Quindi fateli raffreddare in un colino.
Quindi disponete i broccoli in una pirofila da forno.
Nel frattempo, in un ciotolino, amalgamate noce moscata grattugiata (quantità secondo gradimento), abbondante parmigiano e pecorino grattugiato, latte.
Versate il composto di latte, formaggio e noce moscata sui broccoli lentamente e in modo uniforme.
Il latte filtrerà tra i broccoli ed andrà a depositarsi sul fondo, il formaggio rimarrà sulla superficie dei broccoli.
Spolverizzare con altro formaggio grattugiato (parmigiano e pecorino) in abbondanza e spolverizzare subito dopo con abbondante pangrattato.
Disponete infine il burro a fette sui broccoli e spolverizzate nuovamente con noce moscata grattugiata.
Infornate fino a che i broccoli ricoperti di formaggio e pangrattato non risulteranno uniformemente dorati.
Sentirete che bontà…

Impiattate e servite…

Buon appetito!!
